70 scaurus sannsanaransrs f [A. n.

vertitur. At justitia Domini in aeternum justitia
ests Interim donec illuminet abscondita tenebrarum,
invocandus est et rogandus, ut manifesto demonstret
judicio, quem ipse praeelegit accipere sortem ministerii
hujus. Si tamen nihil est quod quaestioni faciat
locum, aut dubitare permittat vel Academicum fere
ad omnia fluctuantem, quum novum par decertantium,
in omnium intuentium stuporem Domino permittente
processerit, hinc tota stante Ecclesia, inde solis tribus
flagellis arundineis, in se, dum scindere unitatem
moliuntur, divinam provocantibus ultionem. Si per-
sonam personae conferas, alter litteratus est, modestus,
humilis, justitiae zelator: alter solam semper amplexus
est vanitatem: si causam causoe, alter ingessit se
tanquam fur et latro manu violenta, exquisitis dolis,
sponso indignante, in sponsas amplexus irruit: alter
casto pudore substitit autequam introduceretur a spon-
sa. Unde verendum ue tam manifesti sceleris dilata
damnatio suum schismati videatur praebere consensum.

Licet dominus Cantuariensis languore gravissimo,
ut nosti, teneatur, hujus tamen necessitate verbi, con-
vocatis episcopis et clero totius regni, Londinum pro-
perat, ut fratrum convocato concilio, quid facto opus
sit, domino regi eum consulenti significet. Timeba-
mus ne ex causa itineris amplius gravaretur: ideoque
Acardum vestrum per aliquot dies detinui renitentem,
ut de statu Domini, ipso referente quae viderat, cer.
,tiorari possis. Ex quo autem lecticam ascendit,
aliquatenus videtur confortatus, licet adhuc nimium
infestetur: aliquantulum interdum quievit vomica et
sponte naturali, purgatio reparatur. Wintoniensis et
Duuelmensis, ut aiunt, si Octaviano palam auderent
pro voto suffragari, libenter cederent in partem ejus:
e contra Eboracensis‚ et thesaurarius noster fovent
totis viribus Alexandrum, non tamen soli sunt, quo·

 

